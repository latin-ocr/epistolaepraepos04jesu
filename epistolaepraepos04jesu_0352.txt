340 EPISTOLA R. P. N. Lunovicl ΜΑΒΤΙΝ

praesentium visitationibus, tum cupide exquisitis
acceptisque nuntiiS‚ tum effusis precibUS‚ tum solli-
citis votis ad Deum exorandum. Quae quidem, cum
mihi morbi curas ac molestias mirum in modum
leniverunt, et maximum, quo in hac vita frui liceat,
solacium attulerunt 3 tum vobis ipsis et Societati
nostrae carissimae maiorem semper a Deo gratiam
demerebunt.

Alterum vero hoc est, quod exopto, Sicut Deus
hac morbi occasione pientissimo consilio effecit, ut
in Societate nostra mutua subditorum unio cum
· capite manifestissime eniteret, singularemque in
modum proveheretur3 ita eadem occasione bonus
efficiat, ut eum summo capite bonoque nostro Iesu
Christo penitius firmiusque coniungamur. Omni
igitur studio vos omnes hortor atque obsecrO, ut
Redemptoris nostri vitae, passioni, morti, ac resur-
rectioni diligentissime commentandis vos totos
dedatis; et ut omnia vel minima ipsius opera et
dicta, divinamque eius doctrinam intime scrutemini
ac evolvatis‚ cuiusmodi nobis a sanctis quattuor
Evangeliorum scriptoribus atque ab Apostolis tra-
dita sunt, et iuxta methodum, quam sanctus parens
noster Ignatius in spiritualibus Exercitiis divino
afflatu nos edocuit. Assidua hac meditatione conten-
dant omnes ad maiorem in dies cognitionem Christi
pervenire, per cognitionem ad amorem, per amorem
ad virtutum imitationem, quarum Servator noster
exemplum reliquit. Haec meditatio incitamento erit


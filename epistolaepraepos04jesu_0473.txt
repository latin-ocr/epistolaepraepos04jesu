om 461

Motore coniungunt (1, 64, 84. Cf. ΙΙ, 252, 406), inter quae media
tamquam praecipuum recensuit familiaritatem cum Deo in
spiritualibus exercitiis (ΙΙ, 252).

Vocalis oratio non sufficit (Ι, 85); sed siqua in religione
mentalis est necessaria (Ι, 86) ad edomandas passiones, ad
proficiendum in virtutibus, ad fructuose agendum cum pro-
ximo et ad ferenda quae toleranda sunt incommoda (I, 82-84.
ΙΙΙ, 64, 70-72. Cf. 1, 64), eam certe nostram esse ostenditur ex
ipsa formula instituti (l, 86. Cf. ΙΙ, 230) specialem perfectionem
requirentis (ΙΙ, 244-250. Cf. Ι, 364-379), ad quam perfectionem
pervenire non poterit nisi qui vir orationis studio deditus est
(ΙΙ, 251, 252). Huic studio totos nos dedere oportet (ll, 253-255),
non modo probationis, sed etiam reliquo vitae tempore (l, 86).

Nihil quidem novi statuendum, verum in id incumbendum
unice ut exacte et constanter exsecutioni mandentur quae con-
tinentur Instituto nostro (ΙΙ, 159). Porro in Constitutionibus
tempus limitatur Scholasticis, non item Professis et Coadiuto-
ribus formatis, eo quod viri omnino spirituales supponuntur
(l, 249). Postmodum vero Cong. Gen. lV singulis horam impen-
dendam orationi definivit (Ι, 250) t quae hora solida debetur
Deo (Ι, 437), et ut nihil detrahatur temporis, laudatur consue-
tudo visitandi Sanctissimum ante commune signum (II, 162).
Meditationis materia proponatur cotidie Fratribus Coadiuto-
ribus et ubi mos est Iunioribus (ΙΙ, 161). Provectis autem nec
modus nec materia videntur praescribenda (I, 251). Nec impo-
nenda, nec interdicenda contemplatio mysteriorum Divinitatis‚
modo ne quis imprudenter ea utatur (I, 251, 252). Est enim
sanctorum Patrum experientia comprobata, et prudenter
usurpari poterit saltem triplici modo (Ι, 252-254); sed et impru-
dens esse potest (Ι, 251), praesertim in Superioribus (ll, 170), si
prae internorum sollicitudine externorum providentiam relin-
quant (Ι, 256). Plurimum enim discrimen inter meri contempla-
tivi et unius e nostris orandi rationem intercedit (l, 255, 256).

Orationis stata iura et tempora serventur etiam in itineribus


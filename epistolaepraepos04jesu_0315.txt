DE PERICULIS TEMPORUM NOSTRORUM CAVENDIS 303

mesticam disciplinam posthaberent‚ si lectores et
magistri ad scholam imparati propterea accede-
rent; si sacri oratoreS, elaboratis contionibus et
necessaria supellectile propterea destituti, ex tem-
pore verba facerent; si praefecti spiritus aegre
invisentes exciperent paucisque dimitterent ; si,
inquam, huiusmodi essent ephemeridum libello-
rumque assidui cultoreS, nonne manifesto pro-
derent, sese in illis non quaerere quo sua munia
aptius et decentius impleant, sed potius quo sibi
indulgeant et vanitati atque curiositati satisfa-
ciant? Nonne testimonio suo luculenter comproba-
rent, quam sapienter et opportune Congregationes
et Praepositi Generales suos hisce lectionibus fines
constituerint?

28. Atque id eo magis, quod, praeter tot et
tam gravia damna quae inde singulis sociis et
ministeriis nostris merito timemuS, multo gra-
viora mala integris domibus et ProvinciiS‚ adeoque
universo Societatis ipsius corpori sunt pertimes-
cenda. Quid enim Societati nostrae magis funestum
et exitiosum evenire posset, quam si relaxaretur
artissimum illud consensionis et charitatis vin-
culum, quo singula membra inter se et omnia
cum capite coniunguntur? Iam vero neminem latet,
quantum valeant ephemerides et alia eius gene-
ris scripta ad eorum mentes perturbandas ani-
mosque commovendOS‚ qui in illis legendis sunt
assidui. Fieri enirn nequit, quin illis assueti,

Damna,
quae inde
timenda sunt
toti Societati.


332 EPISTOLA R. P. N. Lnnovlcl MARTIN

aut etiam honestae a suis laboribus relaxationes?
Nempe tantum afuit ut vel exiguam temporis par-
tem aut nugis aut vanis libellis legendis concederet,
ut eam ipsam honestissimam propensionem qua
ad politiorum litterarum cultum natura serebatur,
generose propter Deum continuerit; et corporis
castigationibus tempus illud expiaverit, quo antea
amoenioribus studiis aut minus utilibus indul-
serat. lta factum est, ut actuosae impigraeque
vitae, qualis decet Societatis filios, tam praeclarum
exemplum imitandum relinqueret.

Utinam, RR. Patres Fratresque carissimi, eorum
exempla, ‘nostris animis penitus insculpta, et nostris
semper subiecta oculis, totam vitae nostrae, sive
apostolicae sive domesticae, rationem moderentur!
Utinam tutela eorum, quos fratres nostros nostrum-
que dccus veneramur, et validissimum Deiparae
Virginis praesidium, cuius sesto die has litteras
datas volui, sint nobis fons uberrimus divinorum
munerum, quibus suffulti nos genuinos Societatis
filios praebeamuS, et « digne ambulemus vocatione,
qua vocati sumUS, cum omni humilitate... solliciti
servare unitatem spiritus in vinculo pacis! ))
Eph. 1v. l.

SS. SS. ct precibus me enixe commendo.

Romae, die sesto SS. Rosarii B. M. V.
4 octob. an. 1896.

Vestrmn omnium Servus in Christo
Lnnovmns MART1N‚ S. Ι.


28 EPISTOLA ANTONH MARIAE ANDERLEDY

ponendi studio positum est. Ut de uno dicam
B. Edmundo : palam de eo praedicare non destitit
P. Franciscus Avellianedo, eius in Germania confessa-
riuS, nihil umquam se in Edmundo tirone, nisi unde
ad virtutem omni ex parte proficeret, conspexisse;
omnia in eo paupertatiS, oboedientiae, modes-
tiae exempla se animadvertisse narrabat. Addebat,
conscientiae puritate fuisse supra, quam credi possit,
admiranda; neque de ignotis se rebus loqui, cum
eius diu accuratissimas confessiones arcanorum
omnium excepisset. Virginitatis florem nulla umquam
macula aspersisse, omnium, qui eum familiarius
novere, constans opinio fuit. Pragae cum esset,
quidam ex Sociis qui eum probe norat, in ea parte,
quae ad studendum Edmundo obtigerat, lilium et
palmam depinxit. Alius noctu e strato surgenS, sopitis
omnibuS, dormientis Campiani cubiculum carbone
sic inscripsit : P. Edmundus Ccmzpianus Martyr.
Neque domesticos solum nactus est laudatoreS,
verum etiam exteros et hostes, Angelum appellabant
hospites DublinienseS, angelum carceris custOS,
homo Lutheranus; virum laudis omnigenae dixit
publice insignis olim catholicus contionator. Eo
die, qui B. Edmundo ultimus suit, pseudoepiscopus
Eboracensis, rei catholicae infensissimus exclamat :
Pro! quantum bonorum hodie mane raptatur ad
supplicium. Insignem Sedis Apostolicae defensorem
e nostris multi dixere Campianum. Nec dissensere
haeretici. Eum enim, dum ad necem quaerunt,


Exitialis
effrenatae
libertatis

spiritus

ubique
regnans.

312· EPISTOLA R. P. N. Lunovlcl MARTIN

gnanimisque sensibUS, quibus abiecta quaeque et
tenuia fastidienteS, in generosos ad Dei gloriam
ausus assurgere inhiamus, in alium nos impingit
scopulum, licentiae scilicet, iudicii proprii et su-
perbiae.

35. Haec effrenis licentiae lueS, quae omnium
fere pervasit animOS‚ et quam nos ipsi vel in-
viti cum aere ipso respiramuS, ima Religionis
fundamenta suffodere et subruere minitatur. A
saeculo iam, eoque ampliUS, non modo per totam
Europam, sed per ceteras etiam regiones exlegem
libertatem conclamant populi; eam extollunt sum-
misque laudibus commendant3 eamque singulis
hominibUS, urbibUS, nationibus et gentibuS, ut
sacra naturae lege debitam vindicant et propu-
gnant. Hinc omni auctoritati indictum bellum;
hinc ea omnia vehementer impetita, quibus ali-
quod libertati srenum aut finis ponatur. His exi-
tialibus doctrinis, quibus personant populorum
comitia, perstrepunt virorum mulierumque con-
ventUS, pleni sunt omnes libri et libelli, iam diu
plebes imbutae corruptaeque sunt. Imm0, quae
corruptores populorum docuerunt, plebs ad actum
cotidie deducit, rata sibi ius et fas esse omne
legum iugum excutere, quicquid a legitima aucto-
ritate statuatur, recognoscere et emendare, reges
reique publicae moderatores insito proprioque
iure attollere aut deturbare, denique rebellionis
crimen tamquam ius sancire.


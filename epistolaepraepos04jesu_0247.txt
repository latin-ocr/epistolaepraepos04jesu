DE VANITATE RERUM HUMANARUM CONTEMNENDA ‘235

Quod vero ad rem nostram attinet, ea lex ad
amovenda ea quae mundi sunt propria, eam vim
habet, ut, si non sit Clausura, mens expers esse
fere non soleat illius cupiditatis, qua ferimur et
incitamur, prava suadente natura, ad consectandas
umbras rerum vanarum atque inanium. Immerito
igitur quererentur, abesse virOS, quos spirituales
et dicimus et miramur, si qui essent, qui expan-
sas esse fores vellent ac pervios aditus iis, quos
religiosa honestas et conveniens Ordini nostro
decentia tectis nostris ac saeptis recipere vetat.

Latere tamen neminem potest, improbam nunc
esse atque iniquissimam temporum rationem, Saepe
antiquas sedes et Clausurae aptas relinquere atque
insueta cogimur quaerere domicilia. Sunt enim
infensissimae nostro Ordini tenebrarum potestates.

Sunt callidi mali daemonis conatus, isque
adiutoreS, socios, fautores illos habet, qui Socie-
tatem Iesu collapsam, prostratam, eversam vel-
lent‘? Eludi eorum dolos et impetus, atque irritos
fieri necesse est. Neque dandum est quidpiam
dolosae eorum malitiae. Quis enim sapiens in
tensas sibi ab hoste se ipse immittet insidias?
Quo fallaciore princeps huius mundi utitur astu-
tia, eo diligentiore sollicitudine virtutis et sanc-
titatis propugnacula, muri, praesidia tuenda sunt.

Clausura igitur firmanda. Ea primum esse
debet quod appareat, cum sedem novam figimus;

ultimum quod desinat, cum sedem deserere adi-
gimur.


338 EPISTOLA R. P. N. LUDOVICI MARTIN

omneS, et undique etiam externi, non modo priva-
tim piae sanctaeque animae, sed etiam coniuncte
integrae sodalitates et totae simul religiosae Con-
gregationeS, sacra, preceS, corporis afflictationeS,
pia opera, ardua saepe promissa, quibus omnibus
me plane indignum sentio, singulari caritate Deo
obtulerunt. Quos omnes Deus largissime, precor,
pro sua munificentia rependat.

Hactenus tamen haud visum est Deo tot preces
pro votis implere. Pluries enim rati sumUS, vim
morbi edomitam fuisse, quae tamen novo semper

- impetu saevior erupit. Quo eo tandem adactus sum,

ut ad reliqui corporis incolumitatem non certa qui-
dem sed bona spe servandam dexterum amputari
brachium pati debuerim. Mihi quidem ad omnia
parato praesentissima uberrimaque ope, qua Deus
quattuor his mensibus mihi benignissime affuit,
multo fuisset optatiuS, ut divinus noster Medicus ac
Redemptor me ex humanis hisce miseriis eripuis-
set, secumque recepisset. Nihilo minus Patrum
Assistentium consiliis obsecutUS, statui ad Sacra-
tissimum Cor Iesu confugere, ab eoque sanitatem
postulare, si haec ad maiorem ipsius gloriam et ad
Societatis bonum conferre debeat. Quare, non prae-
cipientis sed precantis more, Patres omnes ac
Fratres Societatis rog0, ut ad hoc beneficium a Deo
impetrandum, initio facto a prima feria sexta
proximi mensis iunii, novem continenter primas
sextas mensium ferias Sacratissimo Cordi Iesu sin-


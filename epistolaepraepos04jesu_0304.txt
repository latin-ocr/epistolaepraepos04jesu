292 Ems‘rom R. r. N. Lunovlcl MARTIN

animusque iam diu quadam subactus mollitie
obtorpuit, omni trahentur sensuum affectione,
eorumque volubilitatem vicesque sequentur. Quare
aucupabuntur ministeria sensibus magis grata,
extra domum vagabuntur et diffluent, in nugis
denique solacium quaerent, quod in negotiis
magis seriis et utilibus desiderant. His autem
inanibus curis agitati, frustra inter rerum divi-
narum commentationem piasque exercitationes
conabuntur Deo propius accedere. Arescet enim
in huiusmodi hominibus omnis spiritualium
consolationum fonS, qui ex oratione et divi-
narum rerum commentatione promanat; et om-
nia pietatis exercitia, quibus alii levantur et
sustentantur, fastidium illis taediumque afferent.
Ex quo fiet, ut paulatim meditationem, exa-
mina, divinasque res perosi, illis non nisi aeger-
rime adiungant animum, et remisse dent ope-
ram, ut officio perfuncti videantur. Atque uti-
nam haec demum non omnino abiciant; ex
quo in summum spiritualis ruinae discrimen ad-
ducantur! Miserrimum autem hac in re et
malorum omnium funestissimum illud est, quod
haec mala et incommoda gravissima, quae ex
illa mentis evagatione et cordis aberratione,
uti effectus a suis causiS, consequuntur, illas
ipsas causas alunt, fovent, et cotidie magis
augent. Cum enim natura ita conformati simus
ut animus aliquo fulcimine et subsidio necessario

